---
title: "Ch'ang stílus"
weight: 25
menu: "main"
showDate: false
---
{{< figure src="chang_tung_sheng.jpg" alt="Ch'ang Tung Sheng mellszobor" caption="Cha'ang Tung Sheng mellszobor" class="w-4/5" >}}

Egyesületünk a **Ch’ang Tung Sheng nagymester** által megalkotott kung-fu stílust gyakorolja. Ch’ang nagymester a hagyományos kínai birkózás, a **shuai chiao** elismert mestere volt már, mire megalkotta saját kung-fu stílusát, amelyet – nem meglepő módon – az esések és dobások hangsúlya jellemez. Ez olyan jellegzetesség, amely igen kevés egyéb kung-fu stílus sajátja.

Ch’ang nagymester bizonyos értelemben megelőzte korát, hiszen olyan harcművészetet alkotott meg, amelyben keverednek a kemény és a lágy, az északi és déli, mentális és fizikális, valamint hagyományos és gyakorlatias elemek, stílusjegyek. A már említett esés- és dobásiskola mellett igen hangsúlyos az ütések és rúgások gyakorlása, adott esetben hagyományos kötött formában, az egyéni és páros, pusztakezes és fegyveres formagyakorlatok elsajátítása, valamint a *tzü wei shu kung fu* önvédelmi technikák tanulása. Mindemellett a nagymester által megalkotott *tai chi chuannal* is aktívan foglalkozunk, tehát elmondható, hogy három különböző, mégis egységet alkotó stílust tanulunk és művelünk.

A Ch’ang stílusú shaolin kung fu 1982 óta van jelen Magyarországon, **Zsoldos Zoltán**nak köszönhetően. Stílusvezető mesterünk **Koszogovits Mihály**, szakmai irányítónk **Detlef Leppkes** nagymester. A stílushoz tartozó iskolákat a **Shaolin Kung Fu Association Hungary (SKAH)* ernyőszervezetként fogja össze.

Stílusalapító nagymesterünk, Ch’ang Tung Sheng életéről [itt](/articles/chang-dung-sheng/) írtunk. Magyarországi stílusvezető mesterünk, [Koszogovits Mihály](https://www.ppk.elte.hu/munkatarsak/koszogovits-mihaly) eredményei [innen](/docs/Koszogovits-Mihaly-szakmai-tevekenysege.pdf) tölthetők le.

