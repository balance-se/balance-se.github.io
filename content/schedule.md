---
title: "Edzések"
weight: 40
menu: "main"
showDate: false
---

# Edzéseink helyszíne és időpontjai

Szegedi Tudományegyetem Sportközpont, Hattyas sor 10., tükrös terem

{{< hattyas-iframe >}}

## Időpontok
|                        | Kedd          | Szerda        | Péntek        |
| ---------------------- | ------------- | ------------- | ------------- |
| **Gyermek**            | 17:00 - 18:00 |               | 17:00 - 18:00 |
| **Felnőtt**            | 18:00 - 19:30 |               | 18:00 - 19:30 |
| **Küzdelmi / verseny** |               | 18:00 - 19:30 |               |

## Szükséges felszerelés

- rövidujjú sötét póló
- hosszú nadrág

Hagyományos öltözetünk egy sötét bővebb szabású hosszú nadrág, és fekete rövidujjú póló az SKAH logójával.
Ez kezdetben nem követelmény, ennek megfelelően egy hosszú nadrág és egy sötét póló szükséges.
Az edzések mezitlábasan történnek és ez az ajánlott, ez alól kivételek az előre bejelentett futóedzések,
illetve ha valamilyen egészségügyi probléma áll fent.
## Edzésekről
Csapatunkat tapasztalt kung-fu szakedzők vezetik. A gyakorlások során a sérülésveszély csökkentése érdekében nagyon sok figyelmet fordítunk a megfelelő bemelegítésre és a levezetésre. A közös bemelegítés után övfokozat szerinti csoportbontásban gyakoroljuk a kung-fu technikákat, így mindenki a tudásszintjének, képességeinek megfelelő terhelést kapja. Nem szétszaggatni, tönkretenni akarjuk magunkat, hanem okosan, minőségi edzéssel fejleszteni a mozgáskoordinációnkat, erőnlétünket, állóképességünket, ügyességünket. Máshogyan foglalkozunk a kisgyermekekkel, a serdülőkkel, az erejük teljében levő felnőttekkel és azokkal, akik már túljutottak a fizikai teljesítőképességük csúcsán, hiszen az a célunk, hogy mindenki valós célokat és elvárásokat fogalmazzon meg magának – és érje is el azokat!

A kung-fu egyik legnagyobb szépsége, hogy a szorgalmas, rendszeres munka mindig elnyeri a jutalmát – van, akinél testi adottságai, sportmúltja révén hamarabb jön az eredmény, másnak több erőfeszítést kell tennie érte, de el csak egy esetben marad: ha nem dolgozunk meg érte.

## Gyermekeknek és fiataloknak
Évek óta foglalkozunk kisebb-nagyobb gyerekekkel, és büszkék vagyunk arra, hogy mostanra egyesületünk jelentős utánpótlás-bázist alakított ki.

Közhely, de igaz: minden gyerek egyéniség, van, aki már óvodásként vagy kisiskolásként rendelkezik azokkal a tulajdonságokkal – fegyelem, figyelem, koncentrációs képesség -, amelyek a kung-fu magasabb szintű gyakorlásához szükségesek. Ők, amennyiben szeretnék, egy idő után csatlakozhatnak a felnőttekhez és sok gyakorlás után, megfelelő elhivatottság esetén a versenyzői karrier felé is kacsingathatnak.

Nem hiszünk abban, hogy mindenkinek versenyzőnek kell lennie. Nagyon örülünk, ha valaki felfedezi magában azt az eltökéltséget, monotóniatűrést, szorgalmat, ami erre a nem ritkán lemondásokat igénylő útra irányítja, de az is ugyanolyan értékes tagja lehet a csapatunknak, aki  „csupán” edzésekre jár és velünk gyakorol, a maga örömére edz, fejlődik.

